---
layout: post
title: 怜君摇落动吾哀
date: 2019-11-30 21:55:05
tags: [汪兆銘,ROC資料]

---
读《寄庐茶座》，读到刘衍文记其先师余樾园与袁巽初袁伯夔落花诗唱和一事。

袁巽初清末时任督练公所总参议，某蒋赴日留学也曾受其试，对其尊以师礼（然后被袁作词嘲讽了

结果等到小汪下海，袁对小汪倒是痛惜得不行，1939年春天，专门在朋友圈发起了《落花诗倡和集》伤叹之。。。

落花谓谁，不言而喻。红消香断，彼时尚有人怜。

集子里各家诗作当时都是亲笔书写，词翰双绝，装潢也极精致。后来散佚何处，也不得而知，最终只有十首留存下来，摘录见下：  

> ◎袁伯夔二首
> 
> 惺惺长自惜年芳，飞絮游丝并作场。不坏真空遗色相，难捐结习剩文章。残英尚诩回风舞，委地犹令后土香。绝代妍华成掩抑，等闲赢得一春狂。
> 
> 摇落深知百不辞，翻从决绝费然疑。回身背面肠堪断，忍泪无言意更悲。如此才华终负汝，自成馨逸待贻谁。可怜堂坳馀春在，只有诗人解作痴。  
> 
> ◎余樾园八首
> 
> 蓦地飞英扑面轻，蹉跎始觉岁峥嵘。也知美景难常驻，却怨苍穹太薄情。艳质顿消徒自忏，污泥不滓已为荣。当筵我亦伤迟暮，洛诵来诗百感生。
> 
> 点点飘来散乱红，维摩天女有无中。小园客去馀高阁，深苑春回觅故丛。隐约似曾拼猛雨，缤纷犹自舞东风。闲情漫逐芳菲往，离合悲欢到处同。
> 
> 风朝露夜粲群芳，肠断当年走马场。别院梦回怜委藉，一池吹绉费平章。听残玉笛声何曼？飞上瑶笺句亦香。春去匆匆杳无迹，前尘早已悔清狂。
> 
> 闲来怕咏送春辞，底事伤怀复自疑。闻笛山阳常侍感，对槐幕府仲文悲。漫寻芳躅应怜我，待写灵馨付向谁？岂待严冬风雪盛，枝头已觉近寒痴。
> 
> 何时黍谷气重回，黯黯愁云拨不开。避乱空怀陶令计，伤春谁是杜陵才？津迷绝境忘来路，花近高楼怯上台。细柳新蒲偏作态，怜君摇落动吾哀。
> 
> 忆自辞根怨阻修，故枝回复已无由。空嗟节物频推换，忍委芳情忘寇仇。痴蝶徘徊犹恋惜，佳人惆怅且归休。园中草木春无数，一样飘零替我愁。
> 
> 萧萧风雨暗黄昏，隐隐莓苔记宿痕。万里积阴惊剧变，一生负气敢孤恩。谁言琼树能长见，太息瑶华已不存。差喜尚留干净土，好凭灵液溉枯根。
> 
> 几度回肠望欲归，可怜所得只沾衣。浮生一梦情原幻，好事重来境已非。去日繁华惊隔世，馀年露电惜斜晖。兴衰也等花开落，回首风尘静掩扉。

附马叙伦《石屋续渖》载 袁巽初讽蒋词

> 木兰花慢·登豁蒙楼远眺     民国十八年
> 
> 　　一层楼更上，趁薄醉，倚危阑。望险堑龙蟠，雄关虎踞，大好江山。神州陆沉，岂忍待，凭谁横海挽危澜。记否六朝金粉，南都此地偏安。朱轮翠盖自班班，几辈济时艰。把纸上经纶，刀头策略，冷眼偷看。浮云尚笼暗影，在乱鸦残柳夕阳间。剩取秋光可爱，栾花红照愁颜。
> 
> 　　（自注：鸡鸣寺山麓，有栾木数株，秋深作花，红艳可爱，为他处所无。）
> 
> *此词讥蒋介石也，有宋人气息，在辛稼轩、王圣与间。

来源：刘衍文《寄庐茶座》，2004年，汉语大词典出版社，第292-294页。
